HS CODE (Harmonized System)
===

HS CODE (Harmonized System) หรือ พิกัดศุลกากร เป็นระบบการจำแนกประเภทและระบุชนิดสินค้าด้วยรหัสตัวเลข 6 หลัก สำหรับแจ้งภาษีอากร ซึ่งประกาศใช้โดย องค์การศุลกากรโลก (World Customs Organization: WCO) เกิดจากความร่วมมือกันของสมาชิกกว่า 176 ประเทศ และประเทศไทยได้เข้าร่วม เมื่อวันที่ 4 กุมภาพันธ์ พ.ศ. 2515 และระบบนี้ได้รับการยอมรับจากองค์การการค้าโลก (World Trade Organization: WTO) จึงได้นำมาใช้เป็นสากลทางการค้าระหว่างประเทศ

เนื่องจากแต่ละประเทศมีสินค้าที่หลากหลายเพราะแต่ละประเทศอาจมีวัตถุดิบไม่เหมือนกัน และมีชื่อเรียกแตกต่างกัน จึงต้องมีอะไรสักอย่างที่กำหนดให้เข้าใจตรงกันในระดับสากลเกี่ยวกับประเภทและชนิดสินค้านั้น จึงมีการรวมกลุ่มแลัวกำหนดเกณฑ์ให้เข้าใจตรงกัน จึงประกาศใช้ระบบ HS CODE นั่นเอง

### แล้ว HS Code มีความสำคัญอย่างไร ?

1.  ใช้ในการกำหนดอัตราภาษีทั้งขาเข้าและขาออก แต่ที่ประเทศไทยส่วนใหญ่ขาออกไม่ค่อยเสียภาษี ส่วนมากจะเป็นภาษีขาเข้ามากกว่า
2.  ถ้าเรากำหนด HS Code ถูกต้อง การที่เราจะใช้สิทธประโชยน์ทางภาษีอากร หรือการใช้ฟอร์มลดหย่อนภาษี FTA ต่างๆ ย่อมใช้ได้อย่างแน่นอน
3.  เมื่อเราทราบอัตราภาษีอากรที่ชัดเจน จะนำมาคำนวณต้นทุนได้อย่างถูกต้อง แม่นยำ

### จะค้นหาพิกัดสินค้าของเราได้อย่างไร ?

เราสามารถค้นหาพิกัดสินค้าของเราได้จากหลายแหล่ง แต่ที่น่าเชื่อถือ ได้แก่

1.  เว็บไซต์กรมศุลกากร  [ค้นหาพิกัด](http://itd.customs.go.th/igtf/th/main_frame.jsp) หรือที่  [Tariff e-service](http://tariffeservice.customs.go.th/ITRF/)
2.  Application กรมศุลกากร ปัจจุบันนี้ ยุคสมัยนี้ ต้องรวดเร็ว หยิบมือถือขึ้นมาก็ทำอะไรได้หลายอย่าง แม้แต่ค้นหาพิกัดสินค้าของเราผ่านทาง Mobile Application ได้แล้วนะครับ ภายใต้ชื่อ **“HS Check”** ทั้งบน [Google Play](https://play.google.com/store/apps/details?id=com.igtfTCD&hl=th) และ [App Store](https://itunes.apple.com/th/app/hs-check/id1190764347?l=th&mt=8)
3.  ให้ตัวแทนเคลียร์สินค้าที่ชำนาญการ ระบุพิกัดสินค้าให้ก็ได้ครับ เพราะเขาจะมีประสบการณ์ ผ่านการเคลียร์สินค้าทุกวัน ต้องทำเอกสารที่ต้องระบุ HS Code จึงเป็นอีกตัวเลือกทางหนึ่งครับ เพราะถ้าเราจะนำเข้าสินค้า เราก็ต้องให้ ตัวแทนออกของเหล่านี้ดำเนินการให้อยู่แล้ว

แต่เนื่องด้วยจากโลกของเรามีการพัฒนาอย่างรวดเร็ว มีเทคโนโลยีต่างๆมากมายเกิดขึ้น ทำให้สินค้าและการบริการ มีการพัฒนาอย่างต่อเนื่อง เกิิดเป็นสินค้าใหม่ๆ ส่วนผสมใหม่ๆ รูปแบบใหม่ๆ เกิดขึ้นมา ทำให้บางครั้งอาจเกิดความสับสนว่าจะใช้พิกัดสินค้าไหนดี ดังนั้นเรื่องของพิกัดสินค้า ยังคงมีประเด็นในเรื่องการตีความ ในฐานะที่เราเป็นผู้เสียภาษีอากร จึงจำเป็นต้องตรวจสอบก่อนการนำเข้าสินค้า โดยให้ทางกรมศุลกากรวินิิจฉัยพิกัดสินค้าให้ก็ได้ เพราะกรมศุลกากรได้เปิดให้บริการตรวจสอบข้อมูลและวินิจฉัยล่วงหน้าก่อนการนำเข้า ผู้ที่สนใจสามารถยื่นคำร้องสอบถามได้ที่ สำนักพิกัดอัตราศุลกากร กรมศุลกากร หรือติดต่อสอบถามรายละเอียดที่ สายด่วนบริการศุลกากร 1164


---


Harmonized System (HS CODE)
===
Harmonized System (HS CODE) หรือ พิกัดศุลกากรระบบฮาร์โมไนซ์ เป็นระบบการจำแนกประเภทสินค้า เพื่อใช้แทนความหมายของสินค้าในแต่ละประเภท และใช้ในการตรวจสอบการจัดเก็บภาษีนำเข้าส่งออกระหว่างประเทศ

เนื่องจากแต่ละประเทศมีสินค้าที่หลากหลาย และมีชื่อเรียกที่แตกต่างกัน เพื่อกำหนดให้เข้าใจตรงกันเป็นระดับสากลที่เกี่ยวกับประเภทและชนิดสินค้านั้น จึงจำเป็นที่จะต้องใช้การระบุสินค้าตามระบบฮาร์โมไนซ์ที่สากลยอมรับ ซึ่งสามารถจำแนกประเภทสิ่งของต่างๆ ได้ออกเป็น 21 หมวด 97 ตอน และกว่า 5,000 ประเภทพิกัด ซึ่งสามารถตรวจสอบได้ในเว็บไซต์ [กรมศุลกากร](http://www.customs.go.th/list_strc_download.php?ini_content=customs_tariff_and_statistic&ini_menu=menu_interest_and_law_160421_01&order_by=co_last_update_datetime&sort_type=0&lang=th&root_left_menu=menu_interest_and_law_160421_01&left_menu=menu_customs_tariff_and_statistic)

## **แล้ว HS Code ดูอย่างไร?**

![Harmonized System](https://fastship.co/wp-content/uploads/2018/08/info_%E0%B8%AE%E0%B8%B2%E0%B9%82%E0%B8%A1%E0%B9%84%E0%B8%99%E0%B8%8B%E0%B9%8C.jpg)

โดยจะเป็นการกำหนดตัวเลขทั้งหมด 11 หลัก โดย 6 หลัก แรกจะเป็นเลขที่กำหนดขึ้นโดยองค์การศุลกากรโลก (World Customs Organization : WCO) ระบบการจำแนกชนิดสินค้าได้รับการยอมรับจากประเทศภาคีสมาชิกของ องค์การการค้าโลก (World Trade Organization: WTO) เพื่อนำไปใช้เป็นสากลในทางการค้า และ 2 หลักถัดมาจะเป็นการแสดงพิกัดฮาร์โมไนซ์อาเซียน (CEPT Code) ส่วนเลข 3 หลักหลังนั้นจะเป็นรหัสสถิติที่กำหนดโดยแต่ละประเทศนั่นเอง

ตัวอย่างเช่น 6403.12.00 (รองเท้าสกี) 6209.20.30 (เชิ้ต เสื้อกางเกงชุดนอนเข้าชุดกัน)

## **แล้ว Harmonized System สำคัญอย่างไร?**

1.ใช้ในการกำหนดอัตราภาษีทั้งขาเข้าและขาออก แต่ในประเทศไทยส่วนใหญ่ส่งออกจะไม่ค่อยเสียภาษี ส่วนมากจะเสียภาษีนำเข้ากันมากกว่า แท้จริงแล้ว ภาษีนำเข้าส่งออก คำนวณจากอะไร ใครเป็นคนเสียกันแน่

2.หากกำหนด HS CODE ได้ตรงและถูกต้องแล้ว นอกจากจะทำให้เรารู้ประเภท หรือหมวดหมู่สินค้าของสินค้าเพื่อใช้ในการคำนวณค่าการจัดเก็บภาษีแล้ว ยังสามารถนำไปใช้เพื่อขอสิทธิประโยชน์ด้านภาษีอากรเพื่อลดหย่อนภาษี FTA ระหว่างประเทศได้

3.ทำให้เราสามารถคำนวณค่าภาษีได้อย่างถูกต้อง เพื่อที่จะได้คำนวณภาษีเข้ากับต้นทุนเพื่อป้องกันการขาดทุนในการซื้อขายของไปยังต่างประเทศนั่นเอง สำคัญกับพ่อค้าแม่ค้าออนไลน์อย่างมาก แต่ละประเทศก็จะมีขั้นต่ำในการเสียภาษีนำเข้าที่ไม่เหมือนกันอีกด้วย [แล้วแต่ละประเทศมีขั้นต่ำในการเสียภาษีเท่าไร](http://fastship.co/de-minimis-e-commerce/)





<!--stackedit_data:
eyJoaXN0b3J5IjpbMTgwODQ4MDA1MiwtMjUxMDMxOF19
-->