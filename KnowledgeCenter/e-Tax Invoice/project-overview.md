Project Overview
==

กรมสรรพากรพัฒนาระบบบริการจัดทำและนำส่งข้อมูลใบกำกับภาษีอิเล็กทรอนิกส์และใบรับอิเล็กทรอนิกส์ หรือที่เรียกว่า e-Tax Invoice & e-Receipt มาตั้งแต่ปี 2555 โดยมีวัตถุประสงค์เพื่อสนับสนุนการทำธุรกรรมทางอิเล็กทรอนิกส์ของภาคเอกชนและเพิ่มประสิทธิภาพการให้บริการอิเล็กทรอนิกส์ (e-Service) ของภาครัฐ และในปี 2560 ได้ปรับปรุงกฎหมายและระเบียบปฏิบัติที่เกี่ยวข้องเพื่อให้ง่ายและสะดวกในการใช้งานสอดคล้องตามโครงการระบบภาษีและเอกสารธุรกรรมอิเล็กทรอนิกส์ภายใต้แผนยุทธศาสตร์โครงสร้างพื้นฐานการชำระเงินแบบอิเล็กทรอนิกส์แห่งชาติ (National e-Payment) เพื่อพัฒนาระบบการชำระเงินของไทยให้สามารถรองรับธุรกรรมทางการเงินและกิจกรรมทางเศรษฐกิจต่างๆ ในรูปแบบอิเล็กทรอนิกส์อย่างครบวงจร เพื่อผลักดันให้ระบบการชำระเงินและระบบภาษีของประเทศก้าวสู่การเป็นเศรษฐกิจดิจิทัล (Digital Economy)

‌กรมสรรพากรจึงได้พัฒนาระบบบริการจัดทำและนำส่งข้อมูลใบกำกับภาษีอิเล็กทรอนิกส์และใบรับอิเล็กทรอนิกส์ e-Tax Invoice & e-Receipt ผู้ประกอบการต้องจัดทำใบกำกับภาษี ใบเพิ่มหนี้ ใบลดหนี้และใบรับ (ใบเสร็จรับเงิน) ให้อยู่ในรูปของข้อมูลอิเล็กทรอนิกส์มีการลงลายมือชื่อดิจิทัล (Digital Signature) ที่มีความน่าเชื่อถือปลอดภัย โดยกำหนดหลักเกณฑ์และพัฒนาระบบให้มีความยืดหยุ่นและสะดวกในการใช้งาน ปรับปรุงรูปแบบข้อมูลอิเล็กทรอนิกส์ ให้เป็นมาตรฐานสากลตามข้อเสนอแนะของสำนักงานพัฒนาธุรกรรมทางอิเล็กทรอนิกส์ กระทรวงดิจิทัลเพื่อเศรษฐกิจและสังคม เพื่อให้หน่วยงานที่เกี่ยวข้องทั้งภาครัฐและเอกชนสามารถนำไปใช้งานได้อย่างมีประสิทธิภาพตามหลักมาตรฐานสากล


## วัตถุประสงค์และประโยชน์การจัดทำใบกำกับภาษีอิเล็กทรอนิกส์และใบรับอิเล็กทรอนิกส์

### วัตถุประสงค์‌

1.  ส่งเสริมและสนับสนุนนโยบาย Thailand 4.0 และ National e-Payment    
2.  รองรับการทำธุรกรรมอิเล็กทรอนิกส์อย่างครบวงจร    
3.  ลดต้นทุนค่าใช้จ่ายและการบริหารจัดการของภาครัฐและภาคเอกชน    
4.  ลดการใช้เอกสารในรูปแบบระดาษ ช่วยลดภาวะโลกร้อน    
5.  เพิ่มความมั่นใจ ปลอดภัยตามมาตรฐานสากล
‌

### ประโยชน์‌

1.  มีความมั่นคงปลอดภัยในการทำธุรกรรมทางอิเล็กทรอนิกส์การซื้อขายสินค้าและบริการ    
2.  สนับสนุนการทำธุรกรรมพาณิชย์อิเล็กทรอนิกส์ (e-Commerce)    
3.  ลดต้นทุนการจัดพิมพ์และจัดส่งเอกสารใบกำกับภาษีและใบเสร็จรับเงิน    
4.  ประหยัดพื้นที่การจัดเก็บเอกสาร

## ใบกำกับภาษีอิเล็กทรอนิกส์ (e-Tax Invoice) คือ 

ใบกำกับภาษีตามมาตรา 86/4 แห่งประมวลรัษฎากร รวมถึงใบเพิ่มหนี้ตามมาตรา 86/9 
และใบลดหนี้ตามมาตรา 86/10 แห่งประมวลรัษฎากร ซึ่งได้มีการจัดทำข้อความขึ้นเป็นข้อมูลอิเล็กทรอนิกส์ และลงลายมือชื่อดิจิทัล (Digital Signature) หรือได้มีการประทับรับรองเวลา (Time Stamp) ด้วยระบบ e-Tax Invoice by Email 


## ใบรับอิเล็กทรอนิกส์ (e-Receipt) คือ 

ใบรับตามมาตรา 105 ทวิ แห่งประมวลรัษฎากร ที่ได้มีการจัดทำข้อความขึ้นเป็นข้อมูลอิเล็กทรอนิกส์ ซึ่งได้ลงลายมือชื่อดิจิทัล (Digital Signature) ด้วยวิธีการที่กรมสรรพากรกำหนด

## หน้าที่ของผู้ออกใบกำกับภาษี/ใบรับอิเล็กทรอนิกส์

1. จัดทำใบกำกับภาษีอิเล็กทรอนิกส์และใบรับอิเล็กทรอนิกส์ตามที่กรมสรรพากรกำหนด
2. ส่งมอบใบกำกับภาษีอิเล็กทรอนิกส์และใบรับอิเล็กทรอนิกส์ให้ผู้ซื้อสินค้าและผู้รับบริการ
3. นำส่งข้อมูลใบกำกับภาษีอิเล็กทรอนิกส์และใบรับอิเล็กทรอนิกส์ให้กรมสรรพากรตามระยะเวลาที่กำหนด
4. เก็บรักษาข้อมูลอิเล็กทรอนิกส์ตามที่กฎหมายกำหนด

## ระบบ  e-Tax Invoice & e-Receipt คือ

ระบบบริการที่กรมสรรพากรพัฒนาขึ้น โดยผู้ประกอบการต้องจัดทำข้อมูลใบกำกับภาษีเต็มรูป  ใบกำกับภาษีอย่างย่อ ใบเพิ่มหนี้ และใบลดหนี้ หรือใบรับ (ใบเสร็จรับเงิน) ให้อยู่ในรูปแบบอิเล็กทรอนิกส์ ที่มีลายมือชื่อดิจิทัล (Digital Signature) ส่งมอบให้ผู้ซื้อสินค้าหรือผู้รับบริการทันทีด้วยวิธีการแลกเปลี่ยนข้อมูลทางอิเล็กทรอนิกส์ ในรูปแบบไฟล์อิเล็กทรอนิกส์ประเภทใดก็ได้  และต้องจัดทำข้อมูลในรูปแบบ  XML File ตาม ขมธอ.3-2560 ที่มีลายมือชื่อดิจิทัล (Digital Signature) นำส่งข้อมูลให้กรมสรรพากรภายในวันที่ 15 ของเดือนภาษีถัดไป

## ระบบ  e-Tax Invoice by Email คือ 

เป็นบริการที่เกิดจากความร่วมมือระหว่างหน่วยงานภาครัฐ ได้แก่ กรมสรรพากร สำนักงานพัฒนาธุรกรรมทางอิเล็กทรอนิกส์ หรือ  ETDA และสำนักงานพัฒนารัฐบาลดิจิทัล (องค์การมหาชน) (สพร.)  หรือ DGA โดยมีวัตถุประสงค์ เพื่อให้ผู้ประกอบการเกิดความคุ้นเคยและเตรียมความพร้อมก่อนเข้าสู่ระบบอิเล็กทรอนิกส์อย่างเต็มรูปแบบ  สำหรับผู้ประกอบการจดทะเบียนภาษีมูลค่าเพิ่มที่มีรายได้ไม่เกิน 30 ล้านบาทต่อปี  ที่ต้องจัดทำใบกำกับภาษีอิเล็กทรอนิกส์  โดยแนบไฟล์ PDF/A-3 ส่งผ่าน e-mail ให้ผู้ซื้อและสำเนาให้ระบบ  e-Tax Invoice by Email เพื่อประทับรับรองเวลา (Time Stamp) และระบบจะส่งไฟล์ข้อมูลที่ประทับรับรองเวลาแล้วให้กับผู้ซื้อสินค้าหรือผู้รับบริการและผู้ออกใบกำกับภาษีเพื่อใช้เป็นหลักฐานในการทำธุรกรรม

## ผู้มีสิทธิจัดทำและนำส่งใบกำกับภาษีอิเล็กทรอนิกส์และใบรับอิเล็กทรอนิกส์ 

### กรณีผู้ประกอบการเข้าระบบ  e-Tax Invoice & e-Receipt
1. ผู้ประกอบการจดทะเบียนภาษีมูลค่าเพิ่ม ตามมาตรา 77/1(6) แห่งประมวลรัษฎากรหรือมีหน้าที่ออกใบรับ ตามมาตรา 105 ทวิ แห่งประมวลรัษฎากร
2. มีใบรับรองอิเล็กทรอนิกส์ (Certificate Authority) ที่อยู่ภายใต้การรับรองของผู้ให้บริการออกใบรับรองอิเล็กทรอนิกส์แห่งชาติ ( NRCA) และส านักงานพัฒนาธุรกรรมทางอิเล็กทรอนิกส์ (องค์การมหาชน)
3. มีระบบการควบคุมภายในที่ดี และสามารถพิสูจน์ได้ว่าใบกำกับภาษีอิเล็กทรอนิกส์และใบรับอิเล็กทรอนิกส์ ที่จัดทำและนำส่งให้แก่ผู้รับมีความถูกต้องครบถ้วนโดยใช้วิธีการที่เชื่อถือได้
4. ต้องไม่เป็นผู้ประกอบการที่ได้รับอนุมัติจัดท าและน าส่งใบก ากับภาษีระบบ  e-Tax Invoice by Email

### กรณีผู้ประกอบการเข้าระบบ  e-Tax Invoice by Email
1) ผู้ประกอบการจดทะเบียนภาษีมูลค่าเพิ่ม ตามมาตรา 77/1(6) แห่งประมวลรัษฎากร  
2) มีรายได้ไม่เกิน 30 ล้านบาทต่อปี
3) ต้องไม่เป็นผู้ประกอบการที่ได้รับอนุมัติจัดท าและน าส่งใบก ากับภาษีและใบรับอิเล็กทรอนิกส์
ด้วยระบบ  e-Tax Invoice & e-Receipt

## ใบรับรองอิเล็กทรอนิกส์ (Electronic Certificate) คือ   
    
ข้อมูลอิเล็กทรอนิกส์หรือการบันทึกอื่นใด ซึ่งยืนยันความเชื่อมโยงระหว่างเจ้าของลายมือชื่อดิจิทัล (Digital Signature) กับข้อมูลส าหรับใช้สร้างลายมือชื่อดิจิทัล (Digital Signature) ที่ออกโดยผู้ให้บริการออกใบรับรองอิเล็กทรอนิกส์ (Certification Authority) ที่อยู่ภายใต้การรับรองของผู้ให้บริการออกใบรับรองอิเล็กทรอนิกส์แห่งชาติ (Thailand National Root CA : NRCA) 3 ขอสงวนสิทธิตามกฎหมาย ห้ามมิให้นำไปตีพิมพ์เป็นหนังสือหรืออื่นใด เพื่อแสวงหาผลประโยชน์ทางพาณิชย์ทั้งทางตรงและทางอ้อมโดยมิได้รับอนุญาต

## ลายมือชื่อดิจิทัล (Digital Signature) คือ

ข้อความหรือสัญลักษณ์ที่สร้างขึ้นทางอิเล็กทรอนิกส์ โดยการค านวณทางคณิตศาสตร์เข้ารหัสอัลกอริทึมแบบอสมมาตร (Asymmetric Key Algorithms) บนพื้นฐานวิทยาการเข้ารหัส (Encryption) และใช้กับระบบคู่กุญแจ (Key Pair) โดยน าไปค านวณร่วมกับกุญแจส่วนตัว (Private Key) ของผู้ลงลายมือชื่อในข้อมูลอิเล็กทรอนิกส์ ในลักษณะที่สามารถจะใช้กุญแจสาธารณะ (Public Key) ของผู้ลงลายมือชื่อ ตรวจสอบได้ว่าลายมือชื่อดิจิทัลนั้นได้สร้างขึ้นโดยกุญแจส่วนตัว (Private Key) ของผู้ลงลายมือชื่อนั้นหรือไม่ และข้อมูลอิเล็กทรอนิกส์ที่มีการลงลายมือชื่อดังกล่าวได้มีการเปลี่ยนแปลงภายหลังการลงลายมือชื่อหรือไม่


## ประโยชน์ของการรับรองข้อมูลอิเล็กทรอนิกส์ คือ

### การลงลายมือชื่อดิจิทัล (Digital Signature)
1. สามารถตรวจสอบการถูกแก้ไขเปลี่ยนแปลงด้วยวิธีการทางอิเล็กทรอนิกส์
2. สามารถเชื่อมโยงเอกสารเพื่อยืนยันตัวตนผู้ออกเอกสาร
3. มีผลทางกฎหมายตาม  พระราชบัญญัติว่าด้วยธุรกรรมทางอิเล็กทรอนิกส์ พ.ศ. 2544

### การประทับรับรองเวลา (Time Stamp)

เพื่อรับรองความมีอยู่ของข้อมูลอิเล็กทรอนิกส์ ณ ขณะที่มีการรับรองและสามารถตรวจพบได้ หากมีการเปลี่ยนแปลง แก้ไขข้อมูล นับแต่เวลาที่ได้มีการรับรองเวลา


## ช่องทางนำส่งข้อมูลใบกำกับภาษีและใบรับ ให้กรมสรรพากร

1. Upload File (การนำส่งไฟล์ข้อมูลด้วยวิธีการอัปโหลดผ่านเว็บไซต์กรมสรรพากร)
2. Service Provider (ผู้ให้บริการหรือตัวแทนในการจัดทำและนำส่งข้อมูลแก่ผู้ประกอบการ)
3. Host to Host (ช่องทางนำส่งข้อมูลที่เชื่อมต่อระบบงานของผู้ประกอบการกับระบบงานของกรมสรรพากร สำหรับผู้ประกอบการที่มีปริมาณข้อมูลนำส่งจำนวนมาก)



-   [e-Tax Invoice & Receipt by RDX Platform ตอนที่ 1 ![e-Tax Invoice & Receipt by RDX Platform ตอนที่ 1](http://img.youtube.com/vi/UeXSSSINZUc/0.jpg)](http://www.youtube.com/watch?v=UeXSSSINZUc) 
    
-   [e-Tax Invoice & Receipt by RDX Platform ตอนที่ 2 ![e-Tax Invoice & Receipt by RDX Platform ตอนที่ 2](http://img.youtube.com/vi/Nv3iRIGGwYk/0.jpg)](https://www.youtube.com/watch?v=Nv3iRIGGwYk) 
    
-  [e-Tax Invoice & Receipt by RDX Platform ตอนที่ 3](https://github.com/yosarawut/WorkingArea/raw/master/KnowledgeCenter/e-Tax Invoice/img/30-07-2019 13-03-33.jpg)](https://drive.google.com/file/d/1MJCa96zHQRD2KQU2hxRLQePWuVPQC-V4/view)
<!--stackedit_data:
eyJoaXN0b3J5IjpbLTEyNTExMzU2OCwtMTU2OTgyMjQ1MSwxMj
k3NjEzNDYwXX0=
-->