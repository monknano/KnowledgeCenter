
ความตกลงหุ้นส่วนเศรษฐกิจที่ใกล้ชิดไทย-ญี่ปุ่น (Japan-Thailand Economic Partnership Agreement: JTEPA)

- มีผล 1 พฤศจิกายน 2550 ?

- ไทย ปี 2560 สินค้าที่ลดภาษีเป็นศูนย์แล้ว 88.93%

- - เหล็กมีโควตานาเข้ายกเลิกในปี 2560 และภาษีจะเป็นศูนย์

- - รถยนต์นั่ง 3,000 ซีซี ขึ้นไปลดภาษีเหลือ 60% แล้ว ?

- ญี่ปุ่นสินค้า 81.1% ลดภาษีเป็นศูนย์แล้ว (ปี 2564 สินค้าที่ลดภาษีเป็นศูนย์จะเพิ่มขึ้นเป็น 88.1%)

-  [ประกาศกระทรวงการคลังเรื่อง การยกเว้นอากรและลดอัตราอากรศุลกากรสำหรับของที่มีถิ่นกำเนิดจากญี่ปุ่น (๑๐ พฤศจิกายน ๒๕๖๐)](http://www.customs.go.th/data_files/13954632b4a562dc7acc19138451cf46.pdf)

ความเป็นมา

ในระหว่างการประชุม Boao Forum for Asia  ณ มณฑลไหหลำ สาธารณรัฐประชาชนจีน เมื่อวันที่ 12 เมษายน 2545 นายกรัฐมนตรีไทยและญี่ปุ่นได้หารือและเห็นควรให้มีการจัดตั้งคณะทำงานร่วม เพื่อศึกษาการเป็นหุ้นส่วนเศรษฐกิจที่ใกล้ชิดไทย-ญี่ปุ่น เพื่อผลักดันความร่วมมือที่ครอบคลุมรอบด้าน ทั้งด้านการค้า การลงทุน อุตสาหกรรม และการพัฒนาทรัพยากรมนุษย์ รวมทั้งการจัดทำความตกลงการค้าเสรี โดยให้ยึดรูปแบบความตกลง Japan-Singapore for a New-Age Economic Partnership Agreement (JSEPA)  เป็น ตัวอย่างในการทำความตกลงไทย-ญี่ปุ่น และต่อมา ในวันที่ 11 ธันวาคม 2546 ผู้นำทั้งสองได้พบหารือทวิภาคีและเห็นชอบให้เริ่มการเจรจาอย่างเป็นทางการ เพื่อจัดทำความตกลง JTEPA  โดยให้เริ่มการประชุมเจรจาครั้งแรกที่ประเทศไทยในต้นปี 2547

หลังจากทั้งสองฝ่ายได้เจรจาทั้งอย่างเป็นทางการและไม่เป็นทางการมากกว่า 10 ครั้ง ก็สามารถบรรลุผลการเจรจาอย่างสมบูรณ์เมื่อเดือนมิถุนายน 2549 นายกรัฐมนตรี (พลเอกสุรยุทธ์ จุลานนท์) และนายกรัฐมนตรีญี่ปุ่น (นายชินโช อาเบะ) ได้ลงนามความตกลงหุ้นส่วนเศรษฐกิจไทย-ญี่ปุ่น หรือ JTEPA  เมื่อวันที่ 3 เมษายน 2550 ณ กรุงโตเกียว  โดย JTEPA  เริ่มมีผลใช้บังคับตั้งแต่วันที่ 1 พฤศจิกายน 2550 นอกจากนี้ รัฐมนตรีว่าการกระทรวงพาณิชย์ (นายเกริกไกร จีระแพทย์) และรัฐมนตรีว่าการกระทรวงเศรษฐกิจการค้าและอุตสาหกรรมของญี่ปุ่น (นายอากิระ อะมะริ)  ได้ลงนามในแถลงการณ์ร่วมกัน เมื่อวันที่ 3 เมษายน 2550 ในการดำเนินโครงการความร่วมมือเพื่อส่งเสริมการค้าและการลงทุน จำนวน 7 เรื่อง ได้แก่ ความร่วมมือเพื่อสนับสนุนครัวไทยสู่โลก  ความร่วมมือด้านอุตสาหกรรมเหล็ก  อุตสาหกรรมรถยนต์ การอนุรักษ์พลังงาน อุตสาหกรรมสิ่งทอและเครื่องนุ่งห่ม เศรษฐกิจสร้างมูลค่า และหุ้นส่วนภาครัฐและเอกชน

การดำเนินการต่อไป

JTEPA  กำหนดพันธกรณีของไทยและญี่ปุ่นในการทบทวนหรือเจรจาเปิดตลาดเพิ่มเติม ดังนี้

การค้าสินค้า

การยกเลิกอากรศุลกากรสำหรับสินค้าที่ต้องมีการเจรจาทบทวนซึ่งกำหนดให้ดำเนินการในปี 2555 และการทบทวนข้อบทเรื่อง การค้าสินค้า ซึ่งกำหนดให้ดำเนินการในปี 2560 หรือปีก่อนหน้าหากไทยและญี่ปุ่นเห็นชอบร่วมกัน

การค้าบริการ

การหารือเพื่อเจรจาจัดทำมาตรการปกป้องฉุกเฉิน และการทบทวนข้อบทเรื่อง การค้าบริการ ซึ่งกำหนดให้ดำเนินการในปี 2555

การลงทุน

การทบทวนข้อบทเรื่อง การลงทุน ซึ่งกำหนดให้ดำเนินการในปี 2555

ความเคลื่อนไหวล่าสุด

15 พฤษภาคม 2555 ประกาศกระทรวงการคลัง เรื่อง การยกเว้นอากรและลดอัตราอากรศุลกากรสำหรับของที่มีถิ่นกำเนิดจากญี่ปุ่น (ฉบับที่ 2)

28 พฤศจิกายน 2554 รัฐสภามีมติเห็นชอบกรอบการเจรจาต่อเนื่องภายใต้ JTEPA  ทำให้ไทยสามารถเริ่มต้นเจรจาต่อกับญี่ปุ่นในรอบที่ 2 ได้นับจากนี้เป็นต้นไป

ข้อมูลต่าง ๆ

[การเปิดตลาดสินค้า บริการ และลงทุน](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7573/Default.aspx)

[หนังสือสัญญา](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7574/Default.aspx)

[กฎหมาย ระเบียบ และคำสั่ง](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7575/Default.aspx)

[บทความ การศึกษา และเอกสารวิชาการ](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7576/Default.aspx)

[ข่าวประชาสัมพันธ์ และเอกสารผยแพร่](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7577/Default.aspx)

[ข้อมุลการเจรจา](http://www.thaifta.com/thaifta/Home/%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%95%E0%B8%B2%E0%B8%87/tabid/62/ctl/Details/mid/433/ItemID/7578/Default.aspx)

- [http://www.thaifta.com/ThaiFTA/Home/FTAbyCountry/tabid/53/ctl/detail/id/25/mid/480/usemastercontainer/true/Default.aspx](http://www.thaifta.com/ThaiFTA/Home/FTAbyCountry/tabid/53/ctl/detail/id/25/mid/480/usemastercontainer/true/Default.aspx)
- [http://www.customs.go.th/cont_strc_simple_net_with_download.php?ini_content=usage_fta_and_wto_01_10&ini_menu=menu_interest_and_law_160421_01&left_menu=menu_fta_and_wto](http://www.customs.go.th/cont_strc_simple_net_with_download.php?ini_content=usage_fta_and_wto_01_10&ini_menu=menu_interest_and_law_160421_01&left_menu=menu_fta_and_wto)
<!--stackedit_data:
eyJoaXN0b3J5IjpbOTMwOTQwNTA4XX0=
-->