การรับรองถิ่นกำเนิดสินค้าด้วยตนเอง (Self - Certification)
====

การรับรองถิ่นกำเนิดสินค้าด้วยตนเอง (Self - Certification) คือ ระบบที่ผู้ทำการค้า/ผู้ส่งออกที่ได้รับอนุญาต(Certified Traders/Exporters) สามารถรับรองถิ่นกำเนิดสินค้าด้วยตนเองบนบัญชี ราคาสินค้า (Invoice) ตามรูปแบบที่กำหนด โดยไม่ต้องให้หน่วยงานภาครัฐที่มีอำนาจรับรองตามระบบเดิม เพื่อขอรับสิทธิประโยชน์ทางภาษีศุลกากรภายใต้เขตการค้าเสรีต่างๆ รวมทั้งอาเซียน โดยต้องเป็นสินค้าที่มีการผลิตเป็นไปตามกฎถิ่นกำเนิดสินค้าภายใต้ความตกลงฯ  
  
ขณะเดียวกันผู้ส่งออกที่จะขอรับอนุญาตต้องเป็นผู้มีความรู้และเข้าใจกฎถิ่นกำเนิดสินค้า ต้องยินยอมให้หน่วยงานที่มีอำนาจเข้าถึงข้อมูลเพื่อติดตามการใช้สิทธิและตรวจสอบความถูกต้องในการรับรองถิ่นกำเนิดสินค้าต้องเก็บข้อมูลไว้อย่างน้อย 3 ปี และต้องรับผิดชอบต่อการทำบัญชีราคาสินค้าที่ใช้รับรองถิ่นกำเนิดสินค้า  
  
ทั้งนี้ หากหน่วยงานผู้มีอำนาจตรวจสอบพบว่าผู้ส่งออกที่ได้รับอนุญาตไม่ปฏิบัติตามข้อกำหนดก็สามารถพิจารณาเพิกถอนสิทธิการเป็นผู้ส่งออกได้รับอนุญาตได้  
  
การใช้ระบบ Self-Certification จะส่งผลให้การส่งออกสินค้าที่ต้องการใช้สิทธิประโยชน์ทางภาษีศุลกากรภายใต้ FTA ต่างๆ สามารถดำเนินการได้รวดเร็วขึ้นผลิตเสร็จเมื่อใดก็สามารถออก Invoice เพื่อการส่งออกได้เลยโดยไม่ต้องรอเวลาเพื่อไปขอรับรองถิ่นกำเนิดสินค้าจากภาครัฐ เป็นการลดค่าใช้จ่ายต่างๆที่เกิดขึ้นในขั้นตอนการขอใบรับรองถิ่นกำเนิดสินค้า

> Written with [StackEdit](https://stackedit.io/).
<!--stackedit_data:
eyJoaXN0b3J5IjpbMzk5Nzg0MTcxXX0=
-->