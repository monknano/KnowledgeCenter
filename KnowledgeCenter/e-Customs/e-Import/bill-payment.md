
การชำระค่าภาษีอากร ค่าธรรมเนียมศุลกากร 
==

การชำระค่าภาษีอากร ค่าธรรมเนียมศุลกากร รายได้อื่น และ/หรือเงินประกันของกรมศุลกากรมี 3 วิธี

1.   การชำระด้วยตนเองที่หน่วยรับชำระเงินทุกที่ของกรมศุลกากร ทั้งการชำระด้วยเงินสด บัตรเดบิต/เครดิต เช็ค (cheque) บัตรภาษี ฯลฯ  เมื่อชำระเงินแล้วเจ้าหน้าที่ ณ หน่วยการเงินจะออกใบเสร็จรับเงิน กศก. 122 ให้การสั่งจ่ายแคชเชียร์เช็ค หรือ ดร๊าฟท์ ให้เป็นไปตามประกาศกรมศุลกากร ที่ 19/2552 ลงวันที่  9 เมษายน 2552 โดยขีดคร่อม และสั่งจ่าย “กรมศุลกากร (พักรายได้) โดย ... (ชื่อผู้นำของเข้า/ผู้ส่งของออก/อื่น ๆ ...” หรือ The Customs Department (Suspension) by … (name of importer/exporter or etc.)…” กับขีดฆ่าคำว่า “ผู้ถือ” ออก

2.  การชำระโดยการตัดบัญชีธนาคารของผู้นำของเข้า ผู้ส่งของออก หรือตัวแทนออกของผ่านระบบ e-Payment ที่ได้แจ้งลงทะเบียนธนาคารเพื่อการขอชำระภาษีอากร และ/หรือขอคืนเงินอากรไว้กับกรมศุลกากรตามประกาศกรมศุลกากรที่  64/2561 หรือ 61/2561 เมื่อตัดบัญชีและได้รับเลขชำระอากรแล้ว ผู้นำของเข้า ผู้ส่งของออก หรือตัวแทนออกของ  สามารถพิมพ์ใบเสร็จรับเงินจากระบบอิเล็กทรอนิกส์ของกรมศุลกากร ผ่านระบบ e-Tracking โดยจะได้ใบเสร็จรับเงิน กศก. 123

3.  การชำระโดยระบบ e-Bill Payment ตามประกาศกรมศุลกากรที่ 9/2562 เมื่อชำระเงินและได้รับเลขชำระอากรแล้ว ผู้นำของเข้า ผู้ส่งของออก หรือตัวแทนออกของ สามารถพิมพ์ใบเสร็จรับเงินจากระบบอิเล็กทรอนิกส์ของกรมศุลกากร ผ่านระบบ e-Tracking โดยจะได้ใบเสร็จรับเงิน กศก. 123


<!--stackedit_data:
eyJoaXN0b3J5IjpbMTk5OTExNDAxNCw3MzA5OTgxMTZdfQ==
-->