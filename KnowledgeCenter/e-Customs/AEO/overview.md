
ผู้ประกอบการระดับมาตรฐานเออีโอ (Authorized Economic Operator: AEO)
===

สืบเนื่องจากเหตุการณ์ก่อการร้ายเมื่อวันที่ 11 กันยายน 2544 (เหตุการณ์ 9/11) ทำให้องค์การศุลกากรโลก (World Customs Organization:WCO) ตระหนักถึงระบบความปลอดภัยทางโลจิสติกส์และการค้าระหว่างประเทศ โดยให้ความสำคัญในกระบวนการรักษาความปลอดภัยตั้งแต่ต้นทางของการขนส่ง จึงได้กำหนดกรอบมาตรฐานในการรักษาความปลอดภัย และการอำนวยความสะดวกทางการค้าระหว่างประเทศ เรียกว่า SAFE Framework of Standards to Secure and Facilitate Global Trade (WCO SAFE FoS) ซึ่งหนึ่งในกลไกสำคัญของ WCO SAFE FoS คือ โครงการ Authorized Economic Operator: AEO ทั้งนี้ ประเทศสมาชิก WCO ต่างแสดงเจตจำนงเข้าร่วมโครงการดังกล่าว โดยประเทศไทยในฐานะสมาชิก WCO ได้รับนโยบายนี้มาตั้งแต่ปี 2549 และกรมศุลกากรได้ลงนามใน Letter of Intent เมื่อวันที่ 9 พฤษภาคม 2549 เพื่อแสดงเจตนารมณ์ในการนำ WCO SAFE FoS มาใช้กระตุ้นให้ศุลกากรและภาคเอกชนตระหนักถึงความปลอดภัยในการขนส่งสินค้าระหว่างประเทศ โดยได้ดำเนินการมาตั้งแต่ปี พ.ศ. 2550 และยังคงมีความก้าวหน้ามาอย่างต่อเนื่อง
  
## AEO คืออะไร ?

องค์การศุลกากรโลกได้ให้คำนิยามไว้ว่า **“AEO is a party involved in the international movement of goods in whatever function that has been approved by or on behalf of a national Customs Administrations as complying with WCO or equivalent supply chain security standards”** โดยที่ AEO ไม่จำกัดเฉพาะผู้นำของเข้า ผู้ส่งของออกเท่านั้น แต่ยังหมายรวมไปถึงทุกกลุ่มคณะองค์กร หรือผู้ประกอบการที่มีการติดต่อกับศุลกากรและมีส่วนเกี่ยวข้องกับห่วงโซ่อุปทานการค้าระหว่างประเทศทั้งหมด



<!--stackedit_data:
eyJoaXN0b3J5IjpbLTI5NTE5NzQ2NCwtMTE2MDMxNjcyOSw3Mz
A5OTgxMTZdfQ==
-->