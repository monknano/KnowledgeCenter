
คู่มือระบบพิธีการศุลกากรทางอิเล็กทรอนิกส์สำหรับสิทธิประโยชน์ทางภาษีอากร (e-Tax Incentives)  
===
![enter image description here](https://github.com/yosarawut/KnowledgeCenter/raw/master/img/e-tax-incentive/Tax%20Incentives.png)

คู่มือระบบพิธีการศุลกากรทางอิเล็กทรอนิกส์สำหรับสิทธิประโยชน์ทางภาษีอากร (e-Tax Incentives)
กำหนดขึ้นเพื่อประโยชน์พิธีการโอนย้ายของภายในประเทศระหว่างผู้ประกอบการที่ได้รับสิทธิประโยชน์ทางภาษีอากร  ให้การผ่านพิธีการศุลกากรสามารถกระทำโดยวิธีการทางอิเล็กทรอนิกส์แบบไร้เอกสาร โดยให้ใช้บังคับเป็นการทั่วไปสำหรับการโอนย้ายของภายในประเทศระหว่างผู้ประกอบการที่ได้รับสิทธิประโยชน์ทางภาษีอากร 

หากเรื่องใดที่เป็นข้อปฏิบัติเฉพาะของหน่วยงานที่สำนัก/สำนักงานศุลกากรที่รับผิดชอบเสนอระเบียบ
ปฏิบัติและขอความเห็นชอบจากกรมศุลกากร  ให้กำหนดเพิ่มเติมเป็นการเฉพาะหรือแตกต่างไปจากที่กำหนดในคู่มือฉบับนี้ ให้ถือปฏิบัติตามข้อปฎิบัติดังกล่าวนั้น

## กระบวนการผ่านพิธีการใบขนสินค้าโอนย้ายภายในประเทศด้วยวิธีทางอิเล็กทรอนิกส์

![enter image description here](https://github.com/yosarawut/KnowledgeCenter/raw/master/img/e-tax-incentive/e-tax-incentivejpg_Page2.jpg)

## การโอนย้ายของออกจากคลังสินค้าทัณฑ์บน 

![enter image description here](https://github.com/yosarawut/KnowledgeCenter/raw/master/img/e-tax-incentive/tranfer-bond.jpg)

### การโอนย้ายของออกจากคลังสินค้าทัณฑ์บน เพื่อโอนย้ายของเข้าโดยใช้สิทธิ์คลังสินค้าทัณฑ์บน  
  
1. ผู้ส่งออกของ ส่งใบขนสินค้าขาออกโอนย้ายภายในประเทศ (B) ให้ระบุค่าดังนี้  
	– ระบุ Release Port = รหัสสถานที่ตรวจปล่อยของคลังสินค้าทัณฑ์ที่นำออก ที่ส่วนควบคุมในใบขนสินค้า  
	– ระบุ Load Port = รหัสสถานที่รับบรรทุกของของคลังสินค้าทัณฑ์ที่นำออก ที่ส่วนควบคุมในใบขนสินค้า  
	– ระบุ Export Tax Incentives ID = เลขที่ทะเบียนสิทธิ์ประโยชน์คลังสินค้าทัณฑ์บนที่นำของออกที่ส่วนควบคุมในใบขนสินค้า  
	– ระบุ Bond = Y ที่ส่วนรายการในใบขนสินค้า  
	– ระบุ Import Tax Incentives ID = เลขที่ทะเบียนสิทธิ์ประโยชน์คลังสินค้าทัณฑ์บนที่นำของเข้า ที่ส่วนรายการในใบขนสินค้า  
	– กรณีมีสูตรการผลิต ระบุเลขที่สูตรการผลิต (Model Number) เวอร์ชั่นของสูตรการผลิต (ModelVersion) และเลขประจำตัวผู้เสียภาษีอากรของบริษัทผู้ยื่นสูตรการผลิต (Model Company Tax Number) ด้วย  
2. ผู้นำของเข้า ส่งใบขนสินค้าขาเข้าโอนย้ายภายในประเทศ (A) ให้ระบุค่าดังนี้  
	– ระบุ Release Port = รหัสสถานที่ตรวจปล่อยของคลังสินค้าทัณฑ์ที่นำออก ที่ส่วนควบคุมในใบขนสินค้า  
	– ระบุ Discharge Port = รหัสสถานที่รับบรรทุกของของคลังสินค้าทัณฑ์ที่นำออก ที่ส่วนควบคุมในใบขนสินค้า  
	– ระบุ Export Tax Incentives ID = เลขที่ทะเบียนสิทธิ์ประโยชน์คลังสินค้าทัณฑ์บนที่นำของออกที่ส่วนควบคุมในใบขนสินค้า  
	– ระบุ Bond = Y ที่ส่วนรายการในใบขนสินค้า  
	– ระบุ Import Tax Incentives ID = เลขที่ทะเบียนสิทธิ์ประโยชน์คลังสินค้าทัณฑ์บนที่นำของเข้า ที่ส่วนรายการในใบขนสินค้า


<!--stackedit_data:
eyJoaXN0b3J5IjpbLTE4MzkwMTYxNDFdfQ==
-->