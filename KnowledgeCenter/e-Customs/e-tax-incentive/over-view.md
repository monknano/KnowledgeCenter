
## ขอบเขตการใช้งานคู่มือระบบพิธีการศุลกากรทางอิเล็กทรอนิกส์สำหรับสิทธิประโยชน์ทางภาษีอากร

- คู่มือระบบพิธีการศุลกากรทางอิเล็กทรอนิกส์สำหรับสิทธิประโยชน์ทางภาษีอากร (e-Tax Incentives)  
กำหนดขึ้นเพื่อประโยชน์พิธีการโอนย้ายของภายในประเทศระหว่างผู้ประกอบการที่ได้รับสิทธิประโยชน์ทางภาษีอากร ให้การผ่านพิธีการศุลกากรสามารถกระทำโดยวิธีการทางอิเล็กทรอนิกส์แบบไร้เอกสาร โดยให้ใช้บังคับเป็นการทั่วไปสำหรับการโอนย้ายของภายในประเทศระหว่างผู้ประกอบการที่ได้รับสิทธิประโยชน์ทางภาษีอากร  
- หากเรื่องใดที่เป็นข้อปฏิบัติเฉพาะของหน่วยงานที่สำนัก/สำนักงานศุลกากรที่รับผิดชอบเสนอระเบียบ  ปฏิบัติและขอความเห็นชอบจากกรมศุลกากร ให้กำหนดเพิ่มเติมเป็นการเฉพาะหรือแตกต่างไปจากที่กำหนดในคู่มือฉบับนี้ ให้ถือปฏิบัติตามข้อปฎิบัติดังกล่าวนั้น

## การผ่านพิธีการใบขนสินค้าโอนย้ายภายในประเทศด้วยวิธีทางอิเล็กทรอนิกส์ มี 3 ขั้นตอนดังนี้

1. ผู้ประกอบการคลังสินค้าทัณฑ์บน/ผู้ประกอบการขอคืนอากรตามมาตรา 29 หรือ ผู้ประกอบการ  ได้รับการส่งเสริมการลงทุน BOI ซึ่งเป็นผู้ขายจัดทำใบขนสินค้าขาออกโอนย้ายภายในประเทศ (B)  

2. ผู้ประกอบการสิทธิประโยชน์อื่น ๆ ซึ่งเป็นผู้ซื้อจัดทำใบขนสินค้าขาเข้าโอนย้ายภายในประเทศ (A)  

3. ผู้ประกอบการผู้ขายขนย้ายของออก กรณีติดเงื่อนไขความเสี่ยง ต้องได้รับการตรวจปล่อยจาก  พนักงานศุลกากรเรียบร้อยแล้ว


<!--stackedit_data:
eyJoaXN0b3J5IjpbMjA0NzgxNjM4N119
-->